<h3>Hafta 4: Koşullu/Toplam Olasılık - devam</h3>

<p align="justify"><b>Soru 5: (Koşullu ve Toplam Olasılık)</b> Real Madrid'in genç yıldızı Arda Güler'in bu sezon Real Madrid'den ayrılma ihtimâli %40'tır. Arda takımda kalırsa %30 ihtimalle maçlarda oynayacakken başka bir takıma transfer olması durumunda maçlarda oynama olasılığı %90 olacaktır. Arda'nın bu sezon maçlarda oynama olasılığını koşullu olasılık ve toplam olasılık kullanarak bulunuz.</p>

<p align="justify"><b>Çözüm 5:</b> İlk önce olayları tanımlayalım.</p>

$$ \text{RM: Real Madrid'de kalma}$$

$$ \text{RM': Real Madrid'den ayrılma}$$

$$ \text{O | RM: Real Madrid'de oynama}$$

$$ \text{O | RM': Başka takımda oynama}$$

$$ \text{O: Oynama}$$

<p align="justify">Verilen bilgiler ve tanımlanan olaylar ışığında Arda'nın bu sezon oynama ihtimalini bulalım.</p>

$$P(O) = P(O|\text{RM})P(\text{RM})+P(O|\text{RM'})P(\text{RM'})$$

<p align="justify">Değerleri yerlerine koyarsak</p>

$$P(O) = \frac{30}{100}\frac{60}{100}+\frac{90}{100}\frac{40}{100}$$

<p align="justify">ve sadeleştirme yaparak işlemleri yaparsak</p>

$$P(YL) = \frac{54}{100}=0.54$$

<p align="justify">yâni %54 buluruz.</p>

<p align="justify"><b>Soru 6: (Koşullu ve Toplam Olasılık)</b> Hamadaou Jafaraou isimli arkadaşımız lisans eğitiminden sonra %30 ihtimalle memleketi Kamerun'a geri dönecek, %50 ihtimalle lisans eğitimini aldığı Türkiye'de kalacak, geri kalan %20 ihtimalle de Avrupa veya Amerika'ya gidecek. Memleketine dönerse yüksek lisans yapma olasılığı %80, Türkiye'de kalırsa %60, Avrupa veya Amerika'ya giderse %30. Bu bilgilere göre Jafaraou'in lisans eğitimi sona erdiğinde yüksek lisans yapma ihtimali nedir?</p>

<p align="justify"><b>Çözüm 6:</b> İlk önce olayları tanımlayalım.</p>

$$ \text{K: Kamerun'a gidiyor}$$

$$ \text{T: Türkiye'de kalıyor}$$

$$ \text{A: Avrupa veya Amerika'ya gidiyor}$$

$$ \text{YL | K: Kamerun'a gidince yüksek lisans yapıyor}$$

$$ \text{YL | T: Türkiye'de kalınca yüksek lisans yapıyor}$$

$$ \text{YL | A: Avrupa veya Almanya'ya gidince yüksek lisans yapıyor}$$

$$ \text{YL : Yüksek lisans yapıyor}$$

<p align="justify">Verilen bilgiler ve tanımlanan olaylar ışığında lisans eğitiminden sonra Jafaraou'in yüksek lisans (YL) yapma olasılığını hesaplayalım.</p>

$$P(YL) = P(YL|\text{K})P(\text{K})+P(YL|\text{T})P(\text{T})+P(YL|\text{A})P(\text{A})$$

<p align="justify">Değerleri yerlerine koyarsak</p>

$$P(YL) = \frac{20}{100}\frac{30}{100}+\frac{60}{100}\frac{50}{100}+\frac{30}{100}\frac{20}{100}$$


<p align="justify">ve sadeleştirme yaparak işlemleri yaparsak</p>

$$P(YL) = \frac{42}{100}=0.42$$

<p align="justify">yâni %42 buluruz.</p>